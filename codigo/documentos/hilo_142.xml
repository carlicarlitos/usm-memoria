<?xml version="1.0" encoding="UTF-8" ?><root><hilo type="int">142</hilo><total_tweets type="int">13</total_tweets><texto type="str">Leonardo&apos;nun Robotu kitabımın Büyük Hayaller ve Dalgalar bölümünde kısaca Saint-Simon&apos;un hikayesini anlatıyorum. 1760 doğumlu, Amerikan ve Fransız devriminin dünyayı kasıp kavurduğu dönemde aristokratik bir sosyalizm&quot; anlayışı ile ilginç fikirler geliştirmiş biri Saint Simon. 
 O kadar hırslı bir insan ki, uşağının onu her sabah &quot;hatırlayın efendim, yapacak büyük işleriniz var&quot; diyerek uyandırdığı söyleniyor. Bilimsel gelişmeye öylesine büyük bir inancı var ki, bu gelişimi sağlamak üzere dev bir sanayi kompleksi kurmak gerektiğini düşünüyor. 
 Yaşadığı dönemde Fransa devrim ateşiyle yanıp tutuşuyor ve Saint-Simon devrimin arka planında büyük finansal spekülasyonlar yaparak büyük paralar kazanıyor. Ancak Robespierre&apos;in terör döneminde büyük bir inançla bağlı olduğu devrimin kurbanlarından biri oluyor. 
 Başarısız bir evlilik ve iş ortaklığının sonucu olarak iflas ediyor ve sanayileşme, bilim, din, konularında ilginç fikirler geliştirmeye başlıyor. Saint-Simon&apos;un fikirleri disiplinli ve çalışkan bir toplum hayaline dayanıyor; bu anlamda Marx öncesi ütopik sosyalist kabul ediliyor 
 Ölümünden sonra, 19. yüzyılın aydınlanma ve hızlı sanayileşme döneminde pek çok Saint-Simoncu yetişiyor; bilimsel düşünceye, mühendisliğe, disiplinli çalışmaya dayalı bir toplum hayaline inanan mühendisler, bankacılar... 
 Marxist tarihçi Eric Hobsbawm, Saint_simoncular için &quot;bu tip insanların düşüncelerini kıtalar, okyanuslar dolduruyordu. Onlar için dünya demirden rayların ve buharlı makinelerin birleştirdiği tek bir bütündü, çünkü işlerinin ufku, tıpkı hayalleri gibi dünya ölçeğindeydi&quot;, diyor. 
 Süveyş kanalının mühendisi Ferdinand de Lesseps, bütün Fransa&apos;yı baştan başa demiryolları ile döşeyen mühendis Paulin Talabot, büyük projelere finansman sağlamak üzere Credit Mobilier&apos;yi kuran Pereire kardeşler... Hepsinin hayalleri çok büyük. 
 19. yüzyılın büyük hayalleri uygulamaya geçtikçe, bütün Avrupa baştan aşağı değişiyor, limanlar, nehirlerde gemiler, demiryolları, denizleri birleştiren kanallar, baştan planlanan kentler, kanalizasyon ağları... Ama en sonunda dalga sönüyor. 
 Ve düşüş dalgası geldiğinde, Saint-Simoncular iflaslar ve fiyaskolarla tarih sahnesinden çekiliyorlar. 20. yüzyılda &quot;paranın erdemini&quot; överek tarih sahnesine çıkan Ayn Rand, aslında Saint-Simonculara öykünüyor. Ama, mühendisliğin, terin, emeğin yerini &quot;paranın erdemi&quot; almıştır. 
 Ve Saint-Simonculara öykünen Ayn Rand&apos;ın rahle-i tezgahında yetişen Alan Greenspan, FED başkanı olduktan sonra bütün dünyayı paraya boğuyor. Bol para insanlığa ne erdem getiriyor, ne de &quot;büyük hayalleri&quot; gerçeğe kavuşturuyor. 
 Finansal simya, piyasa diktatörlüğü, büyüyen servetler ve küçülen insanlarla 21. yüzyılın ilk çeyreğine bu tarihsel rotadan kavuşuyoruz. 
 19. yy Saint-Simoncu mühendisleri, bankacıları yanında, &quot;uzay turizmcisi&quot;, &quot;sürücüsüz elektrikli araç yatırımcısı ve simülasyon evreni savunucusu Elon Musk&apos;ı bu tarihsel bağlam içinde yorumlamak daha doğrudur. 
 Not: Elon Musk&apos;a övgüler yağdırmak, 37,500 Tesla, 7.000 Space X çalışanına haksızlık olmuyor mu? Bu insanlar olmasa Elon Musk ne ki? Ve inanın, kahvehaneler bu tip büyük hayalleri ve fikirleri olan milyonlarca insan ile dolu. Fazla abartmayın. Power of money?</texto><total_retweets type="int">9</total_retweets><total_favoritos type="int">201</total_favoritos><total_replies type="int">27</total_replies><total_hashtags type="int">0</total_hashtags><emocion_max_1 type="str">Joy</emocion_max_1><emocion_max_2 type="str">Fear</emocion_max_2><emocion_moda_1 type="str">Joy</emocion_moda_1><emocion_moda_2 type="str">Fear</emocion_moda_2><emocion_media_1 type="str">Joy</emocion_media_1><emocion_media_2 type="str">Fear</emocion_media_2><emocion_presente_1 type="str">Joy</emocion_presente_1><emocion_presente_2 type="str">Disgust</emocion_presente_2><usuario type="int">605750552</usuario><user_total_followers type="int">58365</user_total_followers><user_total_friends type="int">492</user_total_friends><user_total_status type="int">47783</user_total_status><user_puntaje_sigmo type="float">1.2906464944226217</user_puntaje_sigmo><user_verificado type="bool">False</user_verificado></root>